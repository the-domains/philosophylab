---
inFeed: true
hasPage: true
inNav: false
inLanguage: null
starred: false
keywords: []
description: ''
datePublished: '2015-10-21T15:21:05.685Z'
dateModified: '2015-10-21T15:20:39.838Z'
title: ''
authors: []
publisher:
  name: null
  domain: null
  url: null
  favicon: null
sourcePath: _posts/2015-10-21-0bf104f2-3637-422b-baa7-2f4dc4313a92.md
published: true
url: 0bf104f2-3637-422b-baa7-2f4dc4313a92/index.html
_type: Article

---
Wanneer je voor het eerst bij een wat grotere organisatie aan de slag gaat, kan het gebeuren dat je wordt uitgenodigd voor een informatiebijeenkomst voor nieuwe medewerkers. Op zo'n bijeenkomst gaat het dan bijvoorbeeld over de strategie van de organisatie, de waarden en normen, de visie op de toekomst, actuele projecten worden gepresenteerd, de baas van de baas komt even handen schudden, er worden commercials vertoond en iemand van de afdeling human resources komt het een en ander vertellen over alle opleidingsmogelijkheden. In één keer helemaal up-to-date en up-to-speed.
 

Grote kans dat er na afloop vragen bij je opkomen. Hoe zat dat nu ook al weer met die 'mindset' waar de HR-directeur het over had? En als dat 'people first' niet alleen op klanten maar ook op medewerkers slaat, waarom wordt het global talent management programma dan in de ijskast gezet? Trouwens, die 'can-do attitude' -- is dat zoiets als 'waar een wil is, is een weg? En wat betekent die nieuwe corporate strategy eigenlijk voor onze afdeling? Morgen op kantoor maar eens bij een collega gaan vragen.. 

Wat zou die collega doen? Een helder antwoord geven? Doorverwijzen naar de HR-afdeling? De corporate values opzoeken op het intranet? En ja, wat betékent die nieuwe strategie eigenlijk voor uw afdeling.. 

De komst van een nieuwe medewerker is een uitgelezen moment om te onderzoeken of we nog begrijpen waar het om draait in onze organisatie. Een moment om met z'n allen een dialoog te hebben over dingen die er toe doen. De bezem door je bovenkamer halen. Dat kan je al in een paar uur veel opleveren.
Een nieuwe medewerker in huis? Maak van die gelegenheid gebruik om de ramen en deuren even helemaal open te gooien!